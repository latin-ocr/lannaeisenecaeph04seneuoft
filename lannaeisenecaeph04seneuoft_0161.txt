NATUR. QUAEST. Ltss. 1. 155

illum divina delectant: nec ut alienis interest , sed ut
suis. Secure spectat occasus siderum atque ortus ‚ et
tam diversas concordantium vias. Observat ubi quae-
que stella primum terris lumen ostendat, ubi culmen
eius summum ‚ qua cursus fit ‚ quousque descendat.
Curiosus spectator excutit singula, et quaerit. Quid-
ni quaerat ἓ Scit illa ad se pertinere. Tunc contemnit
domicilii prioris angustias. Quantum enim est , quod
ab ultimis litoribus Hispaniae usque ad Indos iacet?
⁴Pauciffimorum dierum spatium ‚ fi navem suus ven-
tus implevit. At illa regio coelestis per triginta an·
nos , velocissimo sideri viam praestat , nusquam re-
fistenti‚ fed aequaliter cito. Illic demum discit, quod
diu quaesivit ε illic incipit Deum nosse. Quid est
Deus? Mens universi. Quid est Deus? Quod vides
totum, et quod non vides totum. Sic demum mag·-
nitudo sua illi redditur, qua nihil maius excogitari
potest ‚ fi solus est omnia , opus suum et extra et in-
tra tenet. Quid ergo interest inter naturam Dei, et
nostram? Nostri melior pars, animus est: in illo,
nulla pars extra animum. totus ratio est. Cum inte-
rim tantus error mortalia teneat ‚ ut hoc , quo neque
formosius est quidquam ‚ nec dispositius, nec in pro-
pofito constantius , existiment homines fortuitum et
casu volubile, ideoque tumultuosum inter fulmina ‚
nubes, tempestates, et cetera quibus terrae ac terris
vicina pulsantur. Nec haec intra vulgum dementia
est ‚ sapientiam quoque profestos contigit. Sunt qui
putent, fibi ipsis animum effe ‚ et quidem providum
ac dispensantem singula , et sua , et aliena ε hoc au«
tem universum, in quo nos quoque sumus, expers

