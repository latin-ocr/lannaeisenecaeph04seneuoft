126' L. ANNAEt SENECAE

suero. Iterum enim clamabis, Hoc quid ad mores?
Sed exclama , dum tibi primum alios opponam , cum
quibus litiges, Pofidonium et Archidemum. Hi iu-
⁴ dicium accipient, deinde dicam. Non quidquid mo-

rale est, bonos mores facit. Aliud ad hominem
alendum pertinet, aliud ad exercendum , aliud ad
vestiendum , aliud ad docendum , aliud ad deleEtan-
dum. Omnia tamen ad hominem pertinent, etiam-
s1 non omnia meliorem eum faciunt. Mores alia ali-
ter attingunt. Quaedam illos corrigunt et ordinant,
quaedam naturam eorum et originem scrutantur.
Cum quaeritur, quare hominem natura produxerit,
quare praetulerit animalibus ceteris, longe me iu-
dicas mores reliquisse? falsum est. Quomodo enim
scies, qui habendi sint, nisi quid homini fit opti—
mum, inveneris ? nisi naturam eius inspexeris? Tunc
s demum intelliges , quid faciendum tibi ‚ quid vitan-
dum fit, cum didiceris quid naturae tuae debeas.
Ego , inquis ‚ volo discere , quomodo minus cupiam ,
minus timeam. Superstitionem mihi excute: doce
leve effe vanumque hoc, quod felicitas dicitur: unam
illi syllabam facillime accedere. Desiderio tuo satis—
faciam , et ad virtutes exhortabor, et vitia converbe-
rabo , licet aliquis nimium immoderatumque in hac
parte me iudicet, non desistam persequi nequitiam ‚
et affectus efferatissimos inhibere ‚ et voluptates itu-
ras in dolorem compescere ‚ et votis obstrepere.
Quidni? cum maxima malorumpoptaverimus, et ex
gratulatione natum fit quidquid obloquimur. Inter-
im permitte mihi, ea quae paulo remotiora viden-
tur , excutere. Quaerebamus, an esset omnibus ani—

